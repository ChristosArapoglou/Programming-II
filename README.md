## UniPost App
To UniPost αποτελεί μία εφαρμογή η οποία δίνει τη δυνατότητα σε φοιτητές και φοιτητικούς συλλόγους του **Οικονομικού Πανεπισημίου Αθηνών** να ενημερώνουν, να ενημερώνονται, να ανταλλάσσουν απόψεις και να συζητούν για θέματα της πανεπιστημιακής ζωής τα οποία τους αφορούν.
Υλοποιήθηκε τον χειμώνα του 2022 - 2023 από τους φοιτητές του Τμήματος Διοικητικής Επιστήμης και Τεχνολογίας του Οικονομικού Πανεπιστημίου Αθηνών: Χρήστο Αράπογλου, Νάνσυ Αλτιπαρμάκη, Χρήστο Γούση, Αλέξη Μαρδά, 
Χρυσάνθη Όκκα, Γιώργο Παπαγεωργίου, Γιάννη Σαραντόπουλο και Κωνσταντίνο Φωτεινόπουλο.


## Λόγοι για τους οποίους δημιουργήσαμε το UniPost.
To UniPost δημιουργήθηκε στα πλαίσια του μαθήματος **Προγραμματισμός ΙΙ** υπό την επίβλεψη του καθηγητή *Διομήδη Σπινέλλη* για την εργασία εξαμήνου του εν λόγω μαθήματος. 
Πιο συγκεκριμένα, η εργασία είχε σαν ζητούμενο την δημιουργία ενός μέσου κοινωνικής δικτύωσης το οποίο θα προσομοιάζει ένα πραγματικό μέσο κοινωνικής δικτύωσης. 
Ως ομάδα, δεδομένου του ότι δεν υπάρχει κάποιος τρόπος ώστε οι φοιτητές να συζητούν και να ενημερώνονται 
για θέματα του Πανεπιστημίου, φτιάξαμε έναν ψηφιακό χώρο ο οποίος δίνει στους φοιτητές αυτή την δυνατότητα. 


## Οδηγίες μεταγλώττισης του προγράμματος.
Έχοντας αποκτήσει πρόσβαση στα περιεχόμενα του αποθετηρίου (κάνοντας το fork ή clone ή απλώς κατεβάζοντας τα περιεχόμενα του στον υπολογιστή σας) μπορείτε να μεταγλωττίσετε τον κώδικα πληκτρολογώντας ` mvn compile ` στην γραμμή εντολών του υπολογιστή σας. Για να λειτουργήσει η παρούσα διαδικασία πρέπει να βρίσκεστε εντός του φακέλου **social network** και να έχετε εγκαταστήσει επιτυχώς το εργαλείο δόμησης **Maven**.

## Οδηγίες δόμησης και εκτέλεσης του προγράμματος.
Αξιοποιώντας το Maven και αφού επιβεβαιώσετε πως βρίσκεστε εντός του φακέλου social network, μπορείτε να δομήσετε το jar της εφαρμογής, πληκτρολογώντας ` mvn package ` στη γραμμή εντολών (η εν λόγω εντολή περιλαμβάνει και τη μεταγλώττιση του προγράμματος, συνεπώς δεν είναι απαραίτητο να γίνει χωριστά, με τον τρόπο που περιγράψαμε προηγουμένως). Έχοντας εκτελέσει την συγκεκριμένη εντολή θα πρέπει να παραχθεί ένα αρχείο με όνομα **UniPost-1.0.jar** στον φάκελο target. Για να το εκτελέσετε, αρκεί να πληκτρολογήσετε στη γραμμή εντολών την εντολή: ` java -jar UniPost-1.0.jar `.

## Οδηγίες για αξιοποιήση των εργαλείων που χρησιμοποιούνται από το πρόγραμμα.
Το πρόγραμα χρησιμοποιεί τα εργαλεία Checkstyle, Spotbugs και Javadoc για την στατική ανάλυση και την τεκμηρίωση του κώδικα. Για να παραχθούν οι αναφορές που δημιουργούν τα παραπάνω εργαλεία, ο χρήστης αρκεί να πληκτρολογήσει στην γραμμή εντολών την εντολή: ` mvn site ` . Έχοντας εκτελέσει την συγκεκριμένη εντολή, μπορεί να βρει τις εν λόγω αναφορές ακολουθώντας το path target/site.

## Οδηγίες χρήσης του προγράμματος.
**ΣΗΜΑΝΤΙΚΗ ΣΗΜΕΙΩΣΗ**: Το πρόγραμμα αξιοποιεί βάση δεδομένων στον SQL Server των εργαστηρίων ELOI 1,2,3 του Τμήματος ΔΕΤ (sqlserver.dmst.aueb.gr). Συνεπώς, η εκτέλεση του προγράμματος είναι δυνατή μόνο με απομακρυσμένη σύνδεση στους υπολογιστές των εργαστηρίων ή με φύσικη παρουσία στο εργαστήριο. Σε περίπτωση που δεν έχετε τη δυνατότητα να απόκτησετε πρόσβαση σε κάποιον από τους υπολογιστές του εργαστηρίου, επικοινωνήστε μαζί μας.

Ο χρήστης, ανοίγωντας την εφαρμογή καλείται να κάνει log in (αν είναι ήδη εγγεγραμμένος) ή sign up (αν πρόκειται να χρησιμοποιήσει την εφαρμογή για πρώτη φορά). Στην περίπτωση που κάνει sign up, κατόπιν θα κληθεί να κάνει log in. Σε κάθε περίπτωση, αφού ολοκληρωθεί επιτυχώς το log in, ο χρήστης αποκτά πρόσβαση στην εφαρμογή. Συγκεκριμένα, μπορεί να επιλέξει αν επιθυμεί να δημιουργήσει κάποιο post, ή να δει τα posts που έχουν ήδη ανεβεί στην εφαρμογή, στα οποία έχει τη δυνατότητα να κάνει like. Επιπλέον, του δίνεται η δυνατότητα να αποσυνδεθεί, επιστρέφοντας στην αρχική οθόνη της εφαρμογής, αλλά και να τερματίσει την εφαρμογή.

## Δομή αποθετηρίου GitHub. 
Στο αποθετήριο της εφαρμογής, στο GitHub (με όνομα Programming II), και συγκεκριμένα στο main branch υπάρχουν τα εξής περιεχόμενα:

- Ο φάκελος social network: Ο φάκελος περιλαμβάνει τον κώδικα της εφαρμογής, καθώς και περαιτέρω αρχεία που καθορίζουν την δόμηση και τη λειτουργία των εργαλείων της εφαρμογής. Συγκεκριμένα εντός του φακέλου src/main/java βρίσκεται ο πηγαίος κώδικας της εφαρμογής, ενώ εντός του src/main/resources εντοπίζονται περαιτέρω πόροι που αξιοποιήθηκαν, όπως το αρχείο δημιουργίας της βάσης δεδομένων. Εντός του φακέλου src/test βρίσκεται ο κώδικας ελέγχου του προγράμματος. Τα αρχεία pom.xml και checkstyle.xml καθορίζουν την λειτουργία του εργαλείου δόμησης Maven και του εργαλείου στατικής ανάλυσης Checkstyle αντίστοιχα.
- O φάκελος .github/workflows: Ο φάκελος περιλαμβάνει το αρχείο workflow.yml που πραγματοποιεί τους ελέγχους συνεχούς ολοκλήρωσης, μέσω των Github Actions.
- Το αρχείο LICENSE.md: Το αρχείο περιλαμβάνει όλες τις πληροφορίες σχετικά με την άδεια λογισμικού ανοιχτού κώδικα Apache License 2.0 που διέπει την χρήση και διάθεση όλων των περιεχομένων του συγκεκριμένου αποθετηρίου.
- Το αρχείο README.md: Το αρχείο περιλαμβάνει όλες τις χρήσιμες και απαραίτητες για το αποθετήριο πληροφορίες.

Τα λοιπά branch δεν έχουν περιεχόμενο που απευθύνεται προς τον χρήστη, και συνεπώς δεν κρίνεται σκόπιμη ειδική αναφορά στη δομή τους.

## Διάγραμμα UML που απεικονίζει τον σχεδιασμό του κώδικα.
Στο παρακάτω διάγραμμα UML φαίνεται ο σχεδιασμός του κώδικα της εφαρμογής.![uml](https://user-images.githubusercontent.com/116115405/212778696-20f73c8c-4b5d-4a2e-8a78-c932484c637d.jpg)


## Δομή των δεδομένων της εφαρμογής.
Για την καταχώρηση, την αποθήκευση, την ανάκτηση και την τροποποιήση των δεδομένων της εφαρμογής, χρησιμοποιείται βάση δεδομένων, υλοποιημένη στον SQL Server (sqlserver.dmst.aueb.gr) των εργαστηρίων
ELOI 1,2,3 του Τμήματος ΔΕΤ. Τα δεδομένα της βάσης ακολουθούν την δομή που παρουσιάζεται στο αρχείο [UniPost.sql](https://github.com/ChristosArapoglou/Programming-II/blob/main/social-network/src/main/resources/UniPost.sql).
